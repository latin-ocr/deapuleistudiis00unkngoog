5

omnia, quae aut ita corrupta erant, ut intellegi
nequirent aut quamvis integra minus usitata vi-
derentur, Plauti auctoritate nisi mutare conarentur.

Operae pretium non est hic ascribere locos
ubi viri docti, decepti nimia illa cupiditate novandi
et omnia ad Plauti stilum immutandi, lapsi sint.
Sed Plautum saepius, ubi codices Apuleiani
scribarum manu corrupti essent, remedium subÎ‡
ministrasse, unde Apuleius sanior evaderet, necnon

ubi verba nova aut obsoleta suspicionem moverent,

lectionem firmasse et certam reddidisse, nemi-
nem, qui in Apulei scriptis paullo versatior sit
ignorare puto.

Quae cum ita sint, credo operam, quam daturus
sum, non plane inutilem fore, si paullo diligentius,
quam adhuc factum estquaesivero, quid Apuleius
ex Plauti fabulis deprompserit.

Multa quidem hac in perquisitione incerta esse
non opus est monere. Quidni? in litteris tam
imperfecte ot vitiose traditis. Permulta in imi-
tationem Plauti scripta esse affirmabimus, quae
ex aliorum priscorum scriptorum, quorum opera
invidia temporis ad nos pervenire non sivit, fonte
fortasse manaverunt. Hoc igitur praemittendum
e re censeo. Quamquam quaestio nobis inprimis

 

